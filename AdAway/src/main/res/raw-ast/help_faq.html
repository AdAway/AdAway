<html>
<head></head>
<body>
<h2>Entrada d'anuncios</h2>
<p>Hai un conceutu erráu davezu que diz que si un usuariu enxamás fai clic nos anuncios, entós bloquialos nun firirá económicamente un sitiu o aplicación. Esto ye un enquívocu porque los desendolcadores tamién ganen dineru amosando namái anuncios. Depende de tigo si bloquies anuncios o non. Personalmente, nun usaría nin instalaría aplicaciones qu'amuesen anuncios ensin un bloquiador d'ellos porque alcuéntroles percafiantes.</p>



<h2>¿Cómo furrula AdAway?</h2>
<p>Adaway usa'l <a href="http://en.wikipedia.org/wiki/Hosts_file">ficheru «hosts»</a> pa bloquiar nomes d'agospiu que sirven anuncios. El ficheru «hosts» alcuéntrase en <tt>/system/etc/hosts</tt> y encárgase de redirixir los nome d'agospiu a una direición IP. Ye'l mou tradicional pa definir nomes d'agospiu a pares de direiciones IP ensin confiar nun sirvidor DNS. Redirixiriránse a <tt>127.0.0.1</tt>, (el to preséu), tolos nomes d'agospiu indeseayos.</p>

<h2>¿Por qué ta abuxáu'l caxellu d'anovamientu diariu?</h2>
<p>La comprobación automática p'anovamientos nuevos ta namái disponible cuando Adaway ta instaláu na memoria interna del teléfonu. Esto ye pola mor de restricciones na plataforma Android.</p>

<h2>¿Por qué teo de reaniciar Android pa que les camudancies faigan efeutu?</h2>
<p>Java n'Andorid caltién la so caché DNS interna. El sistema operativu reflexará'l ficheru Hosts nuevu nel intre (verifícalo con «ping» na llinia comandos) pero necesitarás reaniciar Android pa reconstruyir la cahé DNS Java.</p>

<h2>¿Cómo usar el sirvidor web n'AdAway?</h2>
<p><b>¡AdAway tamién furrula ensin usar un sirvidor web!</b>
<br/><br/>Pues habilitar un sirvidor web nes preferencies d'AdAway pa responder solicitúes a la direición local <tt>127.0.0.1</tt>. Esto quier dicir que les solicitúes d'aplicaciones haza sirvidores d'anuncios redixiriránse a <tt>127.0.0.1</tt> pa que'l sirvidor web d'AdAway les respuenda.
<br/>Quiciabes nun furrulen delles aplicaciones cuando nun puen algamase los sirvidores d'anuncios. Con esti métodu podrán algamase de nueves respondiendo con una páxina balera y ensin imáxenes.</p>

<h2>¿Cómo pueo bloquiar/desbloquiar nomes d'agospiu específicos?</h2>
<p>Amiesta los nomes d'agospiu que quieras bloquiar na llista prieta (=prieta) so <i>Les tos llistes</i>. Amás, los nomes d'agospiu que quieras escluyir del bloquéu puen amestase a la <i>llista blanca</i> (=blanca) y los nomes d'agospiu que quieras redireicionar a una IP específica pertenecerán a la <i>llista de redireiciones</i> (=Redireición).</p>

<h2>¿Ú pueo alcontrar más fontes d'agospios?</h2>
<p>Mira la <a href="https://github.com/dschuermann/ad-away/wiki/HostsSources">llista de fontes d'agospios p'AdAway</a>.</p>

<h2>Ayuda traduciendo/informando de fallos</h2>
<p>Por favor, vete a <a href="http://adaway.org">http://adaway.org</a>.</p>
</body>
</html>
