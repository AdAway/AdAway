<html>
<head></head>
<body>
<h2>Dispositivi HTC</h2>
<p>AdAway non funziona se usi un disposivo con il cosiddetto S-ON. Questa "caratteristica" è presente in molti dispositivi HTC e impedisce a AdAway di scrivere il file hosts.</p>

<h2>S-ON/S-OFF?</h2>
<p>S-OFF significa che la porzione NAND del dispositivo è sbloccata e può essere scritta. L'impostazione predefinita nel dispositivi HTC è S-ON, il che significa che non si può né accedere a determinate aree del sistema, né puoi garantirti il root permanente. Inoltre, anche il controllo della firma per i firmware è assicurato dal flag S-ON.</p>

<h2>Ho S-ON o S-OFF?</h2>
<p>Accedi al Boot Menu del tuo dispositivo tenendo premuto il pulsante <i>volume giù</i> mentre premi il pulsante di accensione e sul display in alto apparirà la scritta S-OFF o S-ON. Un root completo generalmente significa S-OFF.
<br/><br/>Puoi trovare altre informazioni su <a href="http://www.addictivetips.com/mobile/what-is-s-off-how-to-gain-it-on-htc-android-phones-with-unrevoked-forever/">www.addictivetips.com</a>. Altri metodi per lo S-OFF oltre Unrevokable (in link) ti potrebbero interessare, tra cui: Revolutionary, Revone, Firewater, RumRunner, Moonshine, SunShine...</p>

<h2>Soluzione</h2>
<p>Prerequisito: devi installare una versione funzionante dell'SDK Android con shell ADB sul tuo pc.</p>
<ol>
<li>Accedi al Boot Menu del tuo dispositivo tenendo premuto il pulsante <i>volume giù</i> mentre premi il pulsante di accensione.</li>
<li>Usa <i>volume giù</i> per selezionare la recovery.</li>
<li>Nella ClockWork Recovery scorri in basso con il tasto volume giù fino a "partitions menu" e premi il track pad per selezionare</li>
<li>Seleziona <i>mount /system</i>, <i>mount /sdcard</i> e <i>mount /data</i>.</li>
<li>Inserisci il cavo usb e apri una linea di comando sul tuo pc.</li>
<li>Entra nella shell adb e digita  <tt>ln -s /data/hosts /system/etc/hosts</tt> (In questo modo si crea un link simbolico che consente ad AdAway di modificare il file hosts situato in  <tt>/data</tt>, consentendo allo stesso tempo al sistema operativo di usare il medesimo file come se fosse situato in <tt>/system</tt>.)</li>
<li>Riavvia il tuo dispositivo e imposta  <i>Percorso file hosts</i> in <i>/data/hosts</i> nelle preferenze di AdAway.</li>
<li>Ora AdAway dovrebbe funzionare.</li>
</ol>
</body>
</html>
