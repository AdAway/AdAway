<html>
<head></head>
<body>
<h2>Inkomsten via reclames</h2>
<p>Er is een vaak voorkomende misvatting dat als een gebruiker nooit op reclames klikt, het blokkeren van deze reclames een site of applicatie financieel niet schaad. Dit klopt niet, aangezien ontwikkelaars ook geld verdienen door het alleen tonen van reclames. Het is aan u of u deze wel of niet blokkeert. Persoonlijk zou ik applicaties die reclames tonen niet gebruiken omdat ik deze hinderlijk vind, dus zonder adblocker zou ik deze applicaties niet eens installeren.</p>



<h2>Hoe werkt AdAway?</h2>
<p>AdAway gebruikt het <a href="http://en.wikipedia.org/wiki/Hosts_file">hosts-bestand</a> om hostnamen te blokkeren die reclames aanbieden. Het hosts-bestand is een bestand in <tt>/system/etc/hosts</tt> welke hostnamen omzet naar IP-adressen. Het is een veelgebruikte manier om hostnamen naar IP-adressen om te leiden zonder het Domain Name System (DNS) te gebruiken. Alle ongewenste hostnamen worden doorverwezen naar <tt>127.0.0.1</tt>, wat betekent dat deze naar uw eigen apparaat zullen verwijzen.</p>

<h2>Waarom is de mogelijkheid om dagelijks op updates te controleren niet beschikbaar?</h2>
<p>Automatisch controleren op updates is alleen beschikbaar als AdAway is ge√Ønstalleerd op het interne telefoongeheugen. Dit komt door beperkingen van het Android-platform.</p>

<h2>Waarom moet ik Android herstarten om veranderingen effect te laten hebben?</h2>
<p>Java op Android houd zijn eigen interne DNS-cache bij. Het besturingssysteem zal het nieuwe hosts-bestand meteen gebruiken (controleer dit met ping via de command line), maar u zult Android opnieuw moeten opstarten om de DNS-cache van Java opnieuw op te bouwen.</p>

<h2>Hoe gebruik ik de webserver in AdAway?</h2>
<p><b>AdAway zal ook werken zonder het gebruik van de webserver!</b>
<br/><br/>U kunt een lokale webserver inschakelen vanuit de voorkeuren van AdAway om verzoeken te om te leiden naar het lokale IP-adres <tt>127.0.0.1</tt>. Dit betekent dat verzoeken van applicaties aan reclameservers die doorverwezen worden naar <tt>127.0.0.1</tt>, beantwoord worden door de webserver van AdAway.
<br/>Sommige applicaties weigeren te werken als reclameservers niet bereikbaar zijn. Met deze methode zullen de servers weer 'bereikbaar' zijn, alleen wordt er geen reclame maar een witte pagina weergegeven.</p>

<h2>Hoe kan ik specifieke hostnamen (de)blokkeren?</h2>
<p>Voeg de hostnamen die u wilt blokkeren toe aan de zwarte lijst ('zwart') die u kunt vinden onder de optie <i>Uw lijsten</i>. U kunt ook hostnamen die u niet wilt blokkeren toevoegen aan de <i>witte lijst</i> ('wit') en hostnamen die u wilt doorverwijzen naar een specifiek IP-adres toevoegen aan de <i>doorverwijzingslijst</i> ('doorverwijzing').</p>

<h2>Waar kan ik meer hosts-bronnen vinden?</h2>
<p>Zie deze <a href="https://github.com/dschuermann/ad-away/wiki/HostsSources">lijst van andere hosts-bronnen voor AdAway</a>.</p>

<h2>Help vertalen of meld een bug</h2>
<p>Ga naar <a href="http://adaway.org">http://adaway.org</a>.</p>
</body>
</html>
