<html>
<head></head>
<body>
<h2>Preseos HTC</h2>
<p>Adaway nun furrula cuando tas usando un preséu col llamáu S-ON. Esta «carauterística» esiste en munchos preseos HTC y evita qu'AdAway escriba nel ficheru «hosts».</p>

<h2>¿S-ON/S-OFF?</h2>
<p>S-OFF significa que'l cachu de NAND del preséu ta desbloquiáu y pue escribise nelli. L'axuste predetermináu pa los preseos HTC ye S-ON que quier dicir que nin pues acceder a ciertes arees del sistema, nin pues garantizar un rootéu permanente. Amás, tamién s'asegura la comprobación de comprobación de la robla pa les imáxenes del firmware pola bandera S-ON.</p>

<h2>¿Teo S-ON o S-OFF?</h2>
<p>Arranca nel menú d'arranque del to preséu teniendo primíu'l botón <i>volume -</i> entrín primes la tecla de prendíu, el testu d'enriba amosará l'estáu del indicador como S-OFF o S-ON. Un rootéu completu xeneralmente significa S-OFF.
<br/><br/>Pue alcontrase más información en<a href="http://www.addictivetips.com/mobile/what-is-s-off-how-to-gain-it-on-htc-android-phones-with-unrevoked-forever/">www.addictivetips.com</a>. Quiciabes t'interesen métodos S-OFF adicionales dende Unrevokable (nel enllaz) fasta Revolutionary, Revone, Firewater, RumRunner, Moonshine, SunShine...</p>

<h2>Igua alternativa</h2>
<p>Pre-requirimientu: Has instalar un SDK d'Android que furrule col shell d'ADB nel to PC.
</p>
<ol>
<li>Arranca nel menú d'arranque del to preséu primiendo'l botón <i>baxar volume</i> entrín lo faes col de prendíu.</li>
<li>Usa <i>baxar volume</i> pa esbillar el recovery.</li>
<li>Nel recovery de Clockwork aperta'l botón de baxar volume pa dir fasta «partitions menu» y calca'l trackpad pa esbillalu</li>
<li>Esbilla <i>mount /system</i>, <i>mount /sdcard</i> y <i>mount /data</i>.</li>
<li>Enchufa'l to cable USB y abri una terminal nel to PC.</li>
<li>Introduz <tt>adb shell</tt> y teclexa <tt>ln -s /data/hosts /system/etc/hosts</tt> (Esto crea un enllaz simbólicu que permite a AdAway editar el ficheru «hosts» atroxáu en <tt>/data</tt> entrín permite al SO usalu como si s'atroxare en <tt>/system/</tt>).</li>
<li>Reanicia'l to preséu y afita'l <i>ficheru «hosts» oxetivu<i> a <i>/data/hosts</i> nes preferencies d'AdAway.</li>
<li>Agora AdAway debería furrular.</li>
</ol>
</body>
</html>
