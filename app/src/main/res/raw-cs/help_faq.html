<!DOCTYPE html>
<html>
<head><title>Časté otázky</title></head>
<body>
<h2>Vydělávání na reklamách</h2>
<p>Uživatelé se často mylně domnívají, že pokud nikdy neklikají na reklamy, blokování nijak finančně nepoškodí aplikace nebo navštívené stránky. Toto není pravda, vývojáři vydělávají peníze i pouhým zobrazením reklam. Je pouze na vás, jestli budete reklamy blokovat, nebo ne. Osobně bych nepoužíval aplikace zobrazující reklamy, protože reklama je podle mě velmi otravná, takže bez blokovače reklam bych si tyto aplikace ani nenainstaloval.</p>



<h2>Jak AdAway funguje?</h2>
<p>AdAway používá <a href="http://en.wikipedia.org/wiki/Hosts_file">soubor hostitelů</a> pro blokování doménových jmen serverů, které slouží pro zobrazování reklam. Soubor hostitelů je soubor, který naleznete v <code>/system/etc/hosts</code> a přiřazuje jména hostitelů IP adresám. Toto je tradiční způsob, jak přiřadit jméno hosta IP adrese bez spoléhání se na Domain Name System (DNS). Všechna nechtěná jména hostitelů jsou přesměrována na <code>127.0.0.1</code>, tzn. na vlastní zařízení.</p>

<h2>Proč je volba denní kontroly aktualizací zašedlá?</h2>
<p>Automatická kontrola aktualizací je dostupná pouze pokud je AdAway nainstalován ve vnitřní paměti zařízení. Toto je kvůli omezením v systému Android.</p>

<h2>Proč je pro uplatnění změn potřeba restartovat zařízení?</h2>
<p>Java v Androidu si spravuje vlastní interní vyrovnávací paměť DNS. Změny v souboru hostitelů budou v operačním systému provedeny ihned (toto můžete zkontrolovat příkazem <code>ping</code> v terminálu), pro znovuvytvoření vyrovnávací paměti DNS Javy ale musíte zařízení restartovat.</p>

<h2>Jak používat webový server v AdAway?</h2>
<p><strong>AdAway funguje i bez použití webového serveru!</strong>
<br/><br/>V nastavení AdAway můžete povolit lokální webový server, běžící na lokální IP adrese <code>127.0.0.1</code>. V tomto případě budou dotazy aplikací na reklamní servery přesměrovány na <code>127.0.0.1</code> a zodpovězeny webovým serverem AdAway.
<br/>Některé aplikace se odmítnou spustit, pokud jsou reklamní servery nedostupné. Při použití této metody budou znovu dostupné, ale budou odpovídat prázdnou stránkou bez reklamních obrázků.</p>

<h2>Jak můžu zablokovat/odblokovat určitá jména hostů?</h2>
<p>Jména hostů, které chcete zablokovat, přidejte do <cite>Černého seznamu</cite> (=Černý) pod <cite>Vaše seznamy</cite>. Dále jména hostů, které chcete vyjmout z blokování, přidejte do <cite>Bílého seznamu</cite> (=Bílý) a jména hostů, které chcete přesměrovat na určitou IP adresu do <cite>Seznamu přesměrování</cite> (=Přesměrování).</p>

<h2>Kde mohu najít více zdrojů hostů?</h2>
<p>Podívejte se na <a href="https://github.com/AdAway/AdAway/wiki/HostsSources">seznam dalších zdrojů hostitelů pro AdAway</a>.</p>

<h2>Pomozte s překladem / hlášením chyb</h2>
<p>Přejděte prosím na <a href="https://adaway.org">https://adaway.org</a>.</p>
</body>
</html>
