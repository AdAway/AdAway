<!DOCTYPE html>
<html>
<head><title>Συχνές Ερωτήσεις</title></head>
<body>
<h2>Έσοδα από διαφημίσεις</h2>
<p>Υπάρχει η λάθος αντίληψη ότι εφόσον ένας χρήστης επιλέγει να μην κάνει ποτέ κλίκ σε διαφημίσεις, αποκλείοντάς τες δεν θα οδηγούσε σε οικονομική ζημιά σε έναν ιστότοπο ή μια εφαρμογή. Αυτό είναι λάθος, γιατί οι προγραμματιστές έχουν έσοδα και μόνο εμφανίζοντας τες. Είναι δική σας απόφαση αν θέλετε να εμποδίσετε την εμφάνιση των διαφημίσεων ή όχι. Προσωπικά δεν θα χρησιμοποιούσα εφαρμογές που εμφανίζουν διαφημίσεις γιατί τις βρίσκω πολύ ενοχλητικές, οπότε χωρίς την εφαρμογή φραγής τους δεν θα τις εγκαθιστούσα.</p>



<h2>Πως λειτουργεί η εφαρμογή AdAway;</h2>
<p>Το AdAway χρησιμοποιεί το <a href="http://en.wikipedia.org/wiki/Hosts_file">αρχείο hosts</a> για να φράξει ονόματα διακομιστών που παρέχουν διαφημίσεις. Το αρχείο hosts είναι ένα αρχείο στην διαδρομή <code>/system/etc/hosts</code>, το οποίο αντιστοιχίζει ονόματα διακομιστών σε διευθύνσεις IP. Είναι ένας παραδοσιακός τρόπος για τέτοιες αντιστοιχίσεις χωρίς την χρήση του Συστήματος Ονομάτων Τομέα (DNS). Όλα τα ανεπιθύμητα ονόματα διακομιστών ανακατευθύνονται στη διεύθυνση <code>127.0.0.1</code>. που σημαίνει ότι θα δείχνουν στην δική σας συσκευή.</p>

<h2>Γιατί είναι απενεργοποιημένη η ρύθμιση ημερήσιας ενημέρωσης;</h2>
<p>Ο αυτόματος έλεγχος για ενημερώσεις είναι διαθέσιμος μόνο όταν το AdAway είναι εγκατεστημένο στην εσωτερική μνήμη της συσκευής. Αυτό συμβαίνει λόγω περιορισμών στην πλατφόρμα Android.</p>

<h2>Γιατί χρειάζεται να επανεκκινήσω τη συσκευή μου για να ισχύσουν οι αλλαγές;</h2>
<p>Η Java στο Android χρησιμοποιεί μια δική της εσωτερική κρυφή μνήμη DNS. Το λειτουργικό σύστημα αντανακλά τις αλλαγές στο αρχείο hosts άμεσα (επαληθεύστε με την εντολή ping σε γραμμή εντολών) αλλά θα χρειαστεί να επανεκκινήσετε το Android για να ενημερώσει την κρυφή μνήμη DNS της Java.</p>

<h2>Πώς χρησιμοποιείται ο διακομιστής ιστοσελίδων στο AdAway;</h2>
<p><strong>Το AdAway λειτουργεί επίσης και χωρίς τον διακομιστή ιστοσελίδων!</strong>
<br/><br/>Μπορείτε να ενεργοποιήσετε έναν τοπικό διακομιστή ιστοσελίδων στις ρυθμίσεις του AdAway για να εξυπηρετεί αιτήσεις στην τοπική διεύθυνση IP <code>127.0.0.1</code>. Αυτό σημαίνει πως αιτήσεις από εφαρμογές προς παρόχους διαφημίσεων οι οποίες ανακατευθύνονται προς το <code>127.0.0.1</code> εξυπηρετούνται από τον διακομιστή ιστοσελίδων του AdAway.
<br/>Μερικές εφαρμογές δεν λειτουργούν αν δεν έχουν πρόσβαση σε παρόχους διαφημίσεων. Με αυτή τη μέθοδο θα είναι πάλι διαθέσιμοι, απαντώντας με μια λευκή σελίδα και χωρίς εικόνες διαφημίσεων.</p>

<h2>Πώς μπορώ να αποκλείσω/άρω τονο αποκλεισμό συγκεκριμένων ονομάτων διακομιστών;</h2>
<p>Προσθέστε τα ονόματα διακομιστών που θέλετε να φράξετε στη Μαύρη λίστα, στις <cite>Λίστες σας</cite>. Επιπλέον, τα ονόματα διακομιστών που θέλετε να αποκλείσετε από τη φραγή μπορούν να προστεθούν στη <cite>Λευκή λίστα</cite> και ονόματα που θέλετε να ανακατευθύνετε σε μια συγκεκριμένη διεύθυνση IP ανήκουν στην <cite>Λίστα ανακατεύθυνσης</cite>.</p>

<h2>Πού μπορώ να βρω περισσότερες πηγές αρχείων hosts;</h2>
<p>Δείτε την <a href="https://github.com/AdAway/AdAway/wiki/HostsSources">Λίστα επιπλέον πηγών αρχείων hosts για το AdAway</a>.</p>

<h2>Βοήθεια στη μετάφραση/αναφορά σφαλμάτων</h2>
<p>Παρακαλώ επισκεφτείτε το <a href="https://adaway.org">https://adaway.org</a>.</p>
</body>
</html>
